<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <style>
    p {
      margin: 0;
      text-indent: 3ch;
    }
  </style>
  <body>
    <nav>
      <a href="/hobbies.html" target="_blank">Hobilerim</a><br />
      <a href="/contact.html" target="_blank">İletişim Bilgilerim</a>
    </nav>

    <main>
      <h1>Acemi Ocağı</h1>
      <hr />
      <p>
        Acemi Ocağı ya da Acemi Oğlanlar Ocağı,
        <a
          href="https://tr.wikipedia.org/wiki/Osmanl%C4%B1_%C4%B0mparatorlu%C4%9Fu"
          >Osmanlı İmparatorluğu</a
        >
        'nda
        <a href="https://tr.wikipedia.org/wiki/Ender%C3%BBn">Enderûn</a>
        için öğrencileri ve başta piyade kısmı olmak üzere Kapıkulu'nun ihtiyaç
        duyduğu askerleri yetiştirmek için kurulan ocaktır
      </p>
      <p>
        Padişah I. Murad saltanatında Hayreddin Paşa ile Molla Rüstem'in
        girişimleriyle Gelibolu'da kurulan Acemi Ocağı'na ilk asker alımı,
        "pençik" adı verilen yöntemle savaşlarda elde edilen her beş erkek
        esirden birinin satın alınmasıyla gerçekleşti. Bu yöntem yerini zamanla
        devşirme sistemine bıraktı. Bu sisteme göre 3 ila 5 senede bir Osmanlı
        topraklarında yaşayan Hristiyanlardan 8 ila 20 yaş arasındaki çocuklar
        devşirilmeye başlandı. Devşirilenler İstanbul'a getirilip Müslüman
        yapılır ve sünnet edilirdi. Bir kısmı Bostancı Ocağı ve Enderûn için
        ayrıldıktan sonra kalanlar 3 ila 5 yıl süreyle Türk ve İslam kaidelerini
        öğrenmeleri amacıyla Türk ailelerin yanına verilirdi. Buradaki görev
        sürelerini tamamlayanlar ulufe defterine kaydedilerek acemi oğlanı
        olmaya hak kazanırdı. Acemi Ocağına kaydedilen acemiler çeşitli
        hizmetlerde kullanılırdı. Ayrıca acemi oğlanlarının bir kısmı donanma
        için yetiştirilirdi. Genellikle her 7-8 yılda bir "kapıya çıkma" (kapuya
        çıkma), "çıkma" ya da "bedergâh" adı verilen yöntem ile en kıdemli
        acemiler Yeniçeri Ocağına kaydedilirdi. Bunun dışında yeni cülûs
        olduğunda da "büyük çıkma" ya da "umum çıkması" adı verilen bir yöntemle
        acemiler kapıya çıkardı. Ayrıca Kapıkulu askerlerinin çocukları da Acemi
        Ocağına kaydedilir ve 23 yaşına gelince kapıya çıkarılırdı.
      </p>
      <p>
        İstanbul'un Fethi'nden sonra İstanbul'da Gelibolu'dakinden bağımsız bir
        Acemi Ocağı daha kuruldu. Bu ocağın en yetkilisi "İstanbul ağası" idi.
        Acemi Ocağının en yetkilisi Yeniçeri ağası olmasına rağmen, görev
        yükünün fazlalığı nedeniyle İstanbul ağası aynı zamanda Acemi Ocağı
        teşkilatının da en yetkili amiri konumundaydı. Ocağın idaresinden
        sırasıyla "kethüdâ", "aşçıbaşı" ve "çavuş" sorumluydu. Devşirilen
        acemilerin eğitimlerinden ve ocağa kaydedilmesinden sorumlu olan
        "Anadolu ağası" ile ondan daha düşük rütbede bulunan "Rumeli ağası"
        prosedürde İstanbul ağasından sonra gelseler de doğrudan ocak işleriyle
        ilgilenmezlerdi. Acemiler mavi renkli "dolama" adında bir elbise giyer
        ve sivri uçlu "serpuş" adı verilen bir başlık takardı. Acemilere her
        sene iki kat elbise verilirdi. Acemi Ocağı mensuplarına her üç ayda bir;
        1, 2 ve 2.5 ve daha sonraları 7,5 akçeden oluşan "ulufe" adı altında bir
        maaş verilirdi. İlk zamanlar acemi sayısı 3.000 iken bu rakam 16.
        yüzyılın sonlarına doğru da Bostancılarla birlikte 8.000 ila 9.000'e,
        17. yüzyılın ikinci yarısından sonra 4.102'ye ulaştı.
      </p>
      <p>
        Acemi Ocağı, Yeniçeri Ocağının kaldırıldığı 1826'ya kadar varlığını
        devam ettirdi. Ancak bu tarihe kadar ocağın temel yapısındaki
        değişiklikler birtakım bozulmalara yol açtı. Yeni çıkarılan kurallarla
        ocağa Türklerden ve diğer Müslümanlardan asker alınmaya başlandı. Bu
        nedenle devşirme sistemi kademeli olarak uygulamadan çıktı. 19. yüzyıla
        gelindiğinde acemilerin büyük çoğunluğunu Türkler oluşturuyordu. Türk ve
        Müslümanlara daimi maaşlı meslek sağlamak için bağış ve rüşvet
        karşılığında ocağa kayıt yapılmaya başlandı. Bu durum ocak mevcudunda
        artış yaşanmasına ve kapıya çıkmak için sırasını bekleyen acemilerin
        bekletilmesine yol açtı. Yeniçeri Ocağının kaldırılmasının ardından
        yalnızca saraya odun çekmekle yükümlü olan Acemi Ocağı da kaldırıldı ve
        kışlaları askere alınan 15 yaşından küçük çocukların eğitildiği bir
        talimhaneye dönüştürüldü.
      </p>
    </main>
  </body>
</html>
